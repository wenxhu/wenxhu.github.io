<!DOCTYPE HTML>
<html>
    <head>
    <title>中文简体测试14</title>
    <meta charset="utf-8" />
<meta name="viewport" content="width=device-width, initial-scale=1" />
<!--[if lte IE 8]><script src="/assets/js/ie/html5shiv.js"></script><![endif]-->
<link rel="stylesheet" href="/assets/css/main.css" />
<!--[if lte IE 8]><link rel="stylesheet" href="/assets/css/ie8.css" /><![endif]-->
    </head>
	<body id="top">
        <!-- Header -->
<header id="header">
    <div class="inner">
        <a href="http://huwx.top" class="image avatar"><img src="/images/avatar.jpg" alt="" /></a>
        <h1><strong>Hi. I'm Wenxuan Hu</strong>,<br />
        I write <a href="https://github.com/wenxhu">Code</a>.<br />
        This is my <a href="http://huwx.top">Blog</a>.</h1>
    </div>
</header>
		<!-- Main -->
        <div id="main">
            <section id="one">
    <header class="major">
        <h2>中文简体测试14</h2>
    </header>
    <p>17 Oct 2010</p>
        <h1 id="素书">素书</h1>
<h2 id="原始章第一">原始章第一</h2>
<p>夫道、德、仁、义、礼，五者一体也。 <br />
道者：人之所蹈，使万物不知其所由。<br />
德者：人之所得，使万物各德其所欲。<br />
仁者：人之所亲，有慈慧恻隐之心，以遂其生成。<br />
义者：人之所宜，赏善罚恶，以立功立事。<br />
礼者：人之所履，夙兴夜寐，以成人伦之序。<br />
夫欲为人之本，不可无一焉。<br />
贤人君子，明於盛衰之道，通乎成败之数，审乎治乱之势，达乎去就之理，故潜居抱道，以待其时。是以其道足高，而名重於后代。</p>

<h2 id="正道章第二">正道章第二</h2>
<p>德足以怀远，信足以一异，义足以得众，才足以鉴古，明足以照下。此人之俊也。<br />
行足以为仪表，智足以决嫌疑，信可以使守约、可以使分财。此人之豪也！<br />
守职而不废，处义而不回，见嫌而不苟免，见利而不苟得。此人之杰也。</p>

<h2 id="求人之志第三">求人之志第三</h2>
<p>绝嗜禁欲，所以除累。抑非损恶，所以让过。<br />
贬酒阙色，所以无污。避嫌远疑，所以不误。<br />
博学切问，所以广知。高行微言，所以修身。<br />
恭俭谦约，所以自守。深计远虑，所以不彰。<br />
亲仁友直，所以扶颠。近恕笃行，所以接人。<br />
任材使能，所以济物。瘅恶斥谗，所以止乱。<br />
推古验今，所以不惑。先揆后度，所以应卒。<br />
设变致权，所以解结。括囊顺会，所以无咎。<br />
橛橛梗梗，所以立功。孜孜淑淑，所以保终。</p>

<h2 id="本德宗道第四">本德宗道第四</h2>
<p>夫志心笃行之术：<br />
长莫长於博谋，安莫安於忍辱，先莫先於修德，<br />
乐莫乐於好善，神莫神於至诚，明莫明於体物，<br />
吉莫吉於知足，苦莫苦於多愿，悲莫悲於精散，<br />
病莫病於无常，短莫短於苟得，幽莫幽於贪鄙，<br />
孤莫孤於自恃，危莫危於任疑，败莫败於多私。</p>

<h2 id="遵义章第五">遵义章第五</h2>
<p>以明示下者闇，有过不知者蔽，迷而不返者惑，<br />
以言取怨者祸，令与心乖者废，后令缪前者毁，<br />
怒而无威者犯，好众辱人者殃，戮辱所任者危，<br />
慢其所敬者凶，貌合心离者孤，亲谗远忠者亡，<br />
近色远贤者惛，女谒公行者乱，私人以官者浮，<br />
凌下取胜者侵，名不胜实者耗，<br />
略己而责人者不治，自厚而薄人者弃废，<br />
以过弃功者损，群下外异者沦，既用不任者疏，<br />
行赏吝色者沮，多许少与者怨，既迎而拒者乖，<br />
薄施厚望者不报，贵而忘贱者不久，<br />
念旧而弃新功者凶，用人不得正者殆，强用人者不畜，<br />
为人择官者乱，失其所强者弱，决策於不仁者险，<br />
阴计外泄者败，厚敛薄施者凋，<br />
战士贫、游士富者衰，货赂公行者昧，<br />
闻善忽略、记过不忘者暴，所任不可信、所信不可任者浊，<br />
牧人以德者集，绳人以刑者散。 
小功不赏，则大功不立。小怨不赦，则大怨必生。<br />
赏不服人、罚不甘心者叛。赏及无功、罚及无罪者酷。<br />
听谗而美、闻谏而仇者亡。能有其有者安，贪人之有者残。</p>

<h2 id="安礼章第六">安礼章第六</h2>
<p>怨在不舍小过，患在不预定谋；福在积善，祸在积恶；<br />
饥在贱农，寒在堕织；安在得人，危在失事；<br />
富在迎来，贫在弃时；上无常操，下多疑心；<br />
轻上生罪，侮下无亲。近臣不重，远臣轻之。<br />
自疑不信人，自信不疑人；<br />
枉士无正友，曲上无直下；<br />
危国无贤人，乱政无善人。<br />
爱人深者，求贤急；乐得贤者，养人厚。<br />
国将霸者，士皆归；邦将亡者，贤先避。<br />
地薄者，大物不产；水浅者，大鱼不游。<br />
树秃者，大禽不栖；林疏者，大兽不居。<br />
山峭者崩；泽满者溢。
弃玉取石者盲，羊质虎皮者柔；<br />
衣不举领者倒，走不视地者颠；<br />
柱弱者屋坏，辅弱者国倾。足寒伤心，人怨伤国。<br />
山将崩者，下先隳；国将衰者，人先弊。<br />
根枯枝朽，人困国残。<br />
与覆车同轨者倾，与亡国同事者灭。<br />
见已生者慎将生，恶其迹者须避之。畏危者安，畏亡者存。<br />
夫人之所行，有道则吉，无道则凶。吉者百福所归，凶者百祸所攻。<br />
非其神圣，自然所钟。务善者无恶事，无远虑者有近忧。<br />
同志相得，同仁相忧，同恶相党，同爱相求，<br />
同美相妒，同智相谋，同贵相害，同利相忌，<br />
同声相应，同气相感，同类相依，同义相亲，<br />
同难相济，同道相成，同艺相规，同巧相胜。<br />
此乃数之所得，不可与理违。<br />
释己而教人者逆，正己而化人者顺。<br />
逆者难从，顺者易行。<br />
难从则乱，易行则理。<br />
如此，理身、理家、理国，可也。</p>


        <ul class="actions fit">	
                <li>	
                <a href="/%E4%B8%AD%E6%96%87%E7%AE%80%E4%BD%93%E6%B5%8B%E8%AF%9513.html" class="button fit">上一篇</a>
                </li>
                
                <li><a href="/" class="button fit">回首页</a></li>
                
                <li>
                <a href="/%E4%B8%AD%E6%96%87%E7%AE%80%E4%BD%93%E6%B5%8B%E8%AF%9515.html" class="button fit">下一篇</a>
                </li>
        </ul>
</section> 
            </div>
        <!-- Footer -->
<footer id="footer">
    <div class="inner">
        <ul class="icons">
            <li><a href="http://weibo.com/wenxhu" class="icon fa-weibo"><span class="label">Twitter</span></a></li>
            <li><a href="https://github.com/wenxhu" class="icon fa-github"><span class="label">Github</span></a></li>
            <li><a href="#" class="icon fa-rss"><span class="label">RSS</span></a></li>
        </ul>
        <ul class="copyright">
            <li>&copy; wenxhu</li><li>Powered by <a herf="http://jekyllrb.com">Jekyll</a> <li>Design: <a href="http://html5up.net">HTML5 UP</a></li>
        </ul>
    </div>
</footer>

        <script>
    var _hmt = _hmt || [];
    (function() {
      var hm = document.createElement("script");
      hm.src = "https://hm.baidu.com/hm.js?fa9f21b9505dc7666bc43a26bd38ff42";
      var s = document.getElementsByTagName("script")[0]; 
      s.parentNode.insertBefore(hm, s);
    })();
</script>    
        <!-- Scripts -->
<script src="/assets/js/jquery.min.js"></script>
<script src="/assets/js/jquery.poptrox.min.js"></script>
<script src="/assets/js/skel.min.js"></script>
<script src="/assets/js/util.js"></script>
<!--[if lte IE 8]><script src="/assets/js/ie/respond.min.js"></script><![endif]-->
<script src="/assets/js/main.js"></script>
	</body>
</html>